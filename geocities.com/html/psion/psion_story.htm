<HTML>

<HEAD>
  <TITLE>Gyurci/Flex's sPion Page</TITLE>
</HEAD>

<body bgcolor="#FFFFFF" background="../../pics/psion/psionbg.gif">

<table ALIGN=left BORDER=0 WIDTH="100%">
<tr>
<td><A href="../index.html"><IMG border=0 height=22 src="../../pics/html/myhome.jpg" width=22></A></td>
<td align=middle></td>
<td align=right><img SRC="../../pics/psion/sPion.gif"></td>
</tr>
</table>

<br clear="all">

<hr SIZE="3" NOSHADE>

<P ALIGN="justify"><B>Egy kis t&ouml;rt&eacute;nelem:</B> A 80-as években David Potter megalkotott egy kéziszámítógépet, amelynek neve Psion (a Potter Scientific Instruments Or Nothing - azaz Potter 
Tudományos Mûszerek Vagy Semmi - rövidítése). Potter, az alapító, eredeti szakmáját tekintve fizikaprofesszor. A cég bájos és kalandos története megdobogtatja a ködös Albionból világhírûvé vált találmányok rajongóinak szívét. Ráadásul a Psionnak sikerült pénzt találnia a brit számítástechnika és innováció 
határtalan és a szó szoros értelmében haszontalan sivatagában. És minden jel szerint nemsokára még többet fog keresni.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<img SRC="../../pics/psion/psion.gif" ALIGN=RIGHT VSPACE="0">
<P ALIGN="justify">A Psion a 80-as évek elejétõl árulja a tolltartónagyságú számítógépekre épülõ elektronikus jövõképet, eleinte meglehetõs hitetlenkedés kíséretében, majd egyre növekvõ meggyõzõerõvel. Míg mások gyorsabb, csillogóbb, guruknak tetszõbb és árban is ehhez igazodó gépcsodákat gyártottak, a Psion jóval kisebb, olcsóbb és valóban hordozható modellekkel rukkolt elõ, amelyeket egész mostanáig szinte nem is számítógépeknek, csak afféle elektronikus menedzsernaptároknak tekintettek. Szakmai körökben mint innovatív, szûk piacot kiszolgáló vállalkozást méltatták a Psiont, illõ visszafogottsággal.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<P ALIGN="justify">Azután meglepõ hirtelenséggel egyszerre a Microsofttal kezdték összemérni, mégpedig nem a túlbuzgó üzleti újságírók - 1998 októberében maga Bill Gates "szivárogtatott ki" az amerikai sajtóban egy belsõ Microsoft-feljegyzést, miszerint a Psion a hatalmas multi "egyes számú közellensége". Azóta egy sor számítástechnikai és távközlési világcég sorakozott fel a Psion reményteli szövetségesei közé: mint tanító néninél az iskolás gyerekek, akik csak egyetlen pillantásért könyörögnek 
a másnap esedékes dolgozat kérdéseire vonatkozóan. A Motorola február 1-jén jelentett be egy közös termékrõl szóló megállapodást. A Nokia, az Ericcson, az Oracle és a Matsushita csak néhány név azok közül, akik már csatlakoztak 
a Psion által kezdeményezett Symbian-tervhez, amelynek célja a következõ nagy számítástechnikai vívmány, a mobiltelefonnal összeházasított számítógép operációs rendszerének megalkotása.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<P ALIGN="justify">Jelenleg legalább 380 millió mobiltelefont használnak szerte a világon, személyi számítógépbõl azonban csak 330 milliót. A Nokia becslése szerint a mobiltelefont használók száma két éven belül meghaladja az egymilliárdot. Napról napra világosabbá válik, hogy a vásárlók jobban szeretik a kicsi, okos és zsebre rakható elektronikus készülékeket - amilyennek a Psion eddig is tervezte õket -, mint az asztalhoz kötött, dobozszerû, irodákba tervezett eszközöket. A Symbian szóvivõje szerint jövõre mintegy harmincféle "mobilkommunikátor" vagy "okos telefon", esetleg "vezeték nélküli informatikai eszköz" lesz a piacon. Ezek egyesíteni fogják 
a telefont az e-maillel, az interneteléréssel és a szövegszerkesztéssel.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<IMG SRC="../../pics/psion/3cinhand.jpg" WIDTH=160 HEIGHT=140 ALT="" BORDER="0" ALIGN="right">
<P ALIGN="justify">1987-ben Potter magabiztosan bevitorlázott a Psionnal a tõzsdére. A részvények árfolyama egy év alatt megnégyszerezõdött, és a profitgörbe is meredekebbre váltott. Két évvel késõbb mindkettõ zuhanni kezdett. A Psion minden tudományos önismerete ellenére nem tanulta meg az üzleti élet egyik legnyilvánvalóbb leckéjét: minél nagyobb újító egy vállalat, annál inkább megszenvedi saját "szakaszos 
átmeneteit". Valahányszor a Psion kirukkolt egy új termékkel, a vásárlók izgatottá váltak, és a profit növekedni kezdett, azután ahogy megszûnt az újdonság varázsa, de növekedtek az új eszközzel szembeni elvárások, a piac abbahagyta a vásárlást, és kivárt. Eközben - ami esetenként jó néhány évet is jelentett - a Psion milliókat költött 
kutatásra és fejlesztésre. A tõzsde, amely nem igazán türelmérõl híres, rendszerint pánikba esett. Az emlékre Potter tekintete hirtelen megkeményedik, a játékos kedvû feltalálóból harcos úttörõ lesz. "A fontos átmentek nagyon nehezek voltak" - mondja.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<P ALIGN="justify">A Psion most is épp egy ilyen idõszakot él át. Míg beígéri a Symbiant, a miniatürizálás és a távközlés vele járó összes csodáját, addig a Psion által forgalmazott néhány termék már-már régimódinak tûnik. A Psion részvényei hónapok óta hevesen ingadoznak. A cég honlapja figyelmeztet, hogy "a folyamatos beruházás a Symbianba továbbra is fékezni fogja [...] a rövid távú megtérülést." A Psion rangidõs alkalmazottjai, néhányan a régiek közül is, újabban 
a kívánatosnál nagyobb számban távoznak a vállalattól. Az 56 éves Pottert 1996 óta szívpanaszok gyötrik, és meg is mûtötték. Felhagyott a vállalatvezetés napi teendõivel, és elfogadta az elnöki széket.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<P ALIGN="justify">"Ma már inkább az útmutatás a szerepem" - nyilatkozta. Psionos irodája a legfelsõ emeleten hátat fordít London nyüzsgõ központjának. A folyosó túloldalán, a szemközti irodában a Psion új vezérigazgatója reformokat tervez. David Levin, a 20 évvel fiatalabb egykori szervezeti tanácsadó szakmai tapasztalatát nem az elektronika vagy 
a találmányok jellemzik, hanem a kockázati tõke és a rámenõsség. Levin a Psiont újítások kiötlõjébõl tartalomszolgáltatóvá akarja átalakítani. Messzire tekint: "A menedzserkalkulátorok ideje hamarosan lejár." A vállalatnak 
inkább piacorientáltnak és leleményesnek kell lennie, nem pedig technológiavezéreltnek, és szüksége van arra is, hogy újra felfedezze magát.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<IMG SRC="../../pics/psion/s3.gif" WIDTH=100 HEIGHT=74 ALT="" BORDER="0" ALIGN="right">
<P ALIGN="justify">Az efféle ön-újrafelfedezések nem mindig használtak a Psionnak. 1996-ban a cég megpróbált nagy hallá avanzsálni a szórakoztatóelektronikai cikkeket gyártó Amstrad felvásárlásával, de az üzlet kútba esett. A Symbiannal kapcsolatos tervek ugyanilyen kockázatosak. A szövetség révén a Psion élénk, de üzletileg sebezhetõ közepes nagyságú vállalatból gyorsan válhat valami sokkal nagyobbá és stabilabbá. Potter és Levin nagy és állandó bevételre számít a Symbian-szoftvereket használó új eszközök gyártóival kötendõ licencszerzõdésekbõl. Másrészt a nagy együttmûködés össze is omolhat. A Psion néhány mostani szövetségese, úgy tûnik, több vasat is tart a tûzben: tavaly decemberben a Motorola és 
a Nokia befektetett a Palm Pilotba, a Psion-kéziszámítógépek amerikai riválisába; és ugyanabban a hónapban az Ericcson is bejelentette, hogy összefog a Microsofttal a mobil e-mail kifejlesztésére.

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<P ALIGN="justify">Victor Basta, a számítógép-ipari vállalatok összeolvadására szakosodott Broadview tanácsadó iroda ügyvezetõ igazgatója szerint ez a telefonos háborúsdi még eltarthat egy-két évig. Azután, ugyanúgy, mint a sokféle e-business esetében történt, egy vagy két nagy konglomerátum marad majd talpon. "A Psion jól indult" - véli Basta. "Sokan egy ideje mondogatják, hogy 
a Microsoft elsöpri, de eddig még nem sikerült neki."

<P><CENTER><IMG ALIGN="middle" SRC="../../pics/html/black_blur_line.gif" WIDTH=333 HEIGHT=1 ALT="" BORDER="0"></CENTER></P>

<P ALIGN="justify">Fent, Mayfair felett, az üvegfal mögött Potter nem hiszi, hogy valaha is kirobban egy ilyen pusztító verseny. "Egyetlen cég nem határozhatja meg 
a vezeték nélküli jövõt. A szereplõknek kölcsönösen függeniük kell egymástól." Utal arra, hogy Európa a mobiltelefóniában kifinomultabb az Egyesült Államoknál: Amerikában a hálózat öszszetákolt, és a részek nem mûködnek együtt, mert a telefontársaságok nem hajlandók megosztani egymással erõforrásaikat. A Symbian vezetõségi ülésein - mondja Potter, kiemelve a különbséget - az õ szerepe a "Kofi Annan-kodás".
<BR>(A Guardian cikke nyomán)<BR><BR>

<p><table BORDER=0 CELLSPACING=0 CELLPADDING=0 WIDTH="100%">
<tr>
<td ALIGN=CENTER VALIGN=CENTER BGCOLOR="#000000"><font face="Arial, Helvetica, Verdana, Lucida"><font color="#FFFFFF"><font size=-2>&copy;
FLEISCHMANN Gy&ouml;rgy -&nbsp;</font></font></font><a href="../contact.htm"><img SRC="../../pics/html/mailto.gif" BORDER=0 height=10 width=14 ALIGN="absmiddle"></a></td>
</tr>
</table>

</body>

</html>
